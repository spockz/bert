---
layout: pagina
title: "De werkwijze van Bert Paulis"
permalink: /werkwijze.html
---

## Werkwijze

Acrylverf is uit praktische overwegingen het middel voor Bert om mee te werken.
Op het witte doek begint hij soms met een vorm, een andere keer is kleur de
basis. Eigenlijk is zijn werk te omschrijven als een omgekeerd kleurboek. Waar
het bij een kleurboek gaat om het inkleuren van een tekening, schildert Bert
eerst kleurvlakken die hij later omlijnd.

Hij zoekt in de kleuren zijn tekening waardoor ieder kleurvlak een eigen
betekenis krijgt in het schilderij. Vaak laat hij zich, tot op zekere hoogte,
leiden door wat het schilderij hem vertelt. Veelal gebeuren er onverwachte
dingen waardoor het schilderij een heel andere kant op gaat dan van te voren
was bedacht. Door zo te werken blijft het voor hem spannend en verrassend.

Daarbij blijft hij experimenteren met diverse materialen. Blijven zoeken naar
nieuwere uitingsvormen is toch waar het voor hem in de kunst om draait. Je moet
je telkens vernieuwen en je blijven verrassen.
