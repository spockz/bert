---
layout: pagina
title: "Bert Paulis"
permalink: /biografie.html
---

# Biografie

<p class="lead">Het hele leven van Bert Paulis staat in het teken van verf. In zijn beroep als
huisschilder was verf buiten esthetiek en kleur vooral een beschermende factor.</p>

In zijn vrije tijd tekende en schilderde hij geregeld. Maar zijn liefde voor de
kunst is eigenlijk ontstaan omdat hij in een kunstenaarsflat aan de
Zomerdijkstraat schilderswerkzaamheden moest verrichten. Al werkend in hun
ateliers kwam hij in contact met kunstenaars, bijvoorbeeld Jan Wolkers. Ook zag
hij ook het werk van Jaap Wagemaker. Werk wat hem zo boeide, dat hij ook met
materie zoals zand en houtvezels ging experimenteren.
 
Later volgt Bert een opleiding aan de Wackers academie. Waar hij les kreeg van
o.a. Onno Boerwinkel en Sam Drukker. Verf werd nu voor hem het middel om
gedachten en ideeën op canvas over te brengen. Oorspronkelijk was deze
opleiding ambachtelijk en traditioneel.

Nu ontstaat zijn werk meestal intuïtief. Inspiratie komt overal vandaan, vaak
uit de natuur of van televisiebeelden. Maar het uitgangspunt blijft vooral
fantasie.
